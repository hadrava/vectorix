Specifikace: Vektorizátor čar

Pro převod bitmap na vektorové obrázky existuje celá řádka programů.
Velmi těžko se však u nich ladí jejich parametry. Často tak dochází
například ke slévání čar (pokud svírají ostrý úhel). Občas se také
stává, že se tloušťka čáry ve vektorizovaném obrázku průběžně mění podle
toho, na kolik pixelů se zrovna v daném místě promítla v bitmapě.

Co kdyby však vektorizovadlo počítalo s tím, že se jedná o jednotlivé
samostatně nakreslené čáry? V tu chvíli by mělo být možné se podobným
neduhům vyhnout.

Základ bude napsán v C/C++. Pokud se časem ukáže, že ovládání
z příkazové řádky nevyhovuje, přibude k tomu také grafická nadstavba.
Pravděpodobně v pythonu.

Primárním výstupním formátem vektorizovadla bude svg. (S ohledem na
možný následný převod do postscriptu a pdf.)
